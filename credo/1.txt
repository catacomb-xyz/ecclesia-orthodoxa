Crēdō in ūnum Deum, Patrem omnipotentem, factōrem caelī et terrae, vīsibilium omnium et invīsibilium.
Et in ūnum Dominum Iēsum Chrīstum, Fīlium Deī ūnigenitum, et ex Patre nātum ante omnia saecula. Lūmen dē Lūmine, Deum vērum dē Deō vērō, genitum nōn factum, cōnsubstantiālem Patrī; per quem omnia facta sunt. Quī propter nōs hominēs et propter nostram salūtem dēscendit dē caelīs. Et incarnātus est dē Spīritū Sānctō ex Mariā Virgine, et homō factus est. Crucifīxus etiam prō nōbīs sub Pontiō Pīlātō, passus et sepultus est, et resurrēxit tertiā diē, secundum Scrīptūrās, et ascendit in caelum, sedet ad dexteram Patris. Et iterum ventūrus est cum glōriā, iūdicāre vīvōs et mortuōs, cuius rēgnī nōn erit fīnis.
Et in Spīritum Sānctum, Dominum et vīvificantem, quī ex Patre prōcēdit. Quī cum Patre et Fīliō simul adōrātur et conglōrificātur: quī locūtus est per prophētās.
Et ūnam, sānctam, catholicam et apostolicam Ecclēsiam. Cōnfiteor ūnum baptisma in remissiōnem peccātōrum. Et expectō resurrēctiōnem mortuōrum, et vītam ventūrī saeculī. Āmēn.
